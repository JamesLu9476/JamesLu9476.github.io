《爐香讚》
爐香乍爇　法界蒙熏　諸佛海會悉遙聞　
隨處結祥雲　誠意方殷　諸佛現全身
南無香雲蓋菩薩摩訶薩　（三稱）
註：金剛經。藥師經。

《淨水讚》《楊枝淨水讚》
楊枝淨水　徧灑三千　性空八德利人天　
福壽廣增延　滅罪消愆　火焰化紅蓮
南無清涼地菩薩摩訶薩　（三稱）
南無大悲觀世音菩薩　（三稱）
註：法華經　普門品。

《金剛讚》
斷疑生信　絕相超宗　頓忘人法解真空　
般若味重重　四句融通　福德歎無窮
南無金剛會上佛菩薩　（三稱）
註：金剛經。
